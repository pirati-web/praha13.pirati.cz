---
date:         2020-12-17
category: blog
tags:         praha13
title:        "Piráti a Zelení se po dvou letech konečně mohou účastnit výborů "
image:        posts/zastupitelstvo.jpg
author:       Tomáš Krejčí
---

Zastupitelský klub Zelených a Pirátů pro 13 a s nimi i demokratické principy slaví úspěch! Po dlouholetém boji, kdy byl Zeleným a Pirátům odpírán přístup do radničních výborů, se nakonec ledy prolomily a zastupitelstvo jednomyslně schválilo dovolbu členů opozičního uskupení do jednotlivých výborů. 

> Zelení a Piráti dlouhodobě uzavření výborů jen pro zastupitele vládnoucí koalice (ODS+ANO+TOP09+STAN+KDU-ČSL) kritizovali, zejména z toho důvodu, že neměli stejný přístup k informacím a návrhům, o nichž pak měli v rámci zastupitelstva rozhodovat.

Další ožehavé téma, o kterém zastupitelstvo rozhodovalo, byl záměr vládnoucí koalice přijmout Memorandum o spolupráci s dalšími MČ (například Praha 11, Praha 14 či Praha 18), ve věci regulace provozování hazardních her. Snahou je zpochybnit aktuální městskou vyhlášku regulující herní automat na území hlavního města Prahy a dožadovat se větších pravomocí MČ při schvalování městských vyhlášek stížností u Ústavního soudu a dožadovat se větších pravomocí MČ při schvalování městských vyhlášek stížností u Ústavního soudu“. Přes nesouhlas 11 členného klubu Zelených a Pirátů tento návrh zastupitelstvem Prahy 13  prošel těsnou většinou.

> „Regulaci hazardu na území hlavního města Prahy dlouhodobě prosazujeme a aktuální vyhlášku vítáme. Navíc dlouhodobě kritizujeme způsob, jakým se na Praze 13 rozdělují výnosy z hazardu, či nehospodárnost radnice provozováním internetové televize nebo penzionu Kozel v Krkonoších. Argumentovat tedy proti regulaci hazardu výpadkem v rozpočtu MČ považuji za účelové,“  komentuje Místopředsedkyně zastupitelského klubu Zuzana Drhová.

> Podle předsedy legislativního výboru Zastupitelstva hlavního města Tomáše Murňáka je stížnost k ústavnímu soudu zbytečným plýtvání penězi daňových poplatníků. „Dle stanoviska Ministerstva vnitra byla vyhláška přijata v souladu se zákonem. Jestli Radě Prahy 13 vadí, že může vznikat kasino s živou hrou všude, a ne jen na jimi vybraných místech, měla požádat o zákaz živých her na svém území, jako to udělaly jiné městské části,“ dodává Murňák.
