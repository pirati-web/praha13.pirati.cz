---
date:         2021-03-17
category: blog
tags:         praha
title:        "Zelení a Piráti ke studii pro Sluneční náměstí"
image:        posts/studie-slunecni-namesti.jpg
author:       Václav Hrdlička
authorId: vaclav.hrdlicka
---

Obracíte se na nás ve věci plánované zástavby na Slunečním náměstí.

Již v roce 2018 jsme vás informovali, že rada městské části zde na městských pozemcích plánuje blíže nespecifikované multifunkční centrum.
Požadovali jsme, aby rozvoj tohoto území byl řešen koncepčně a s veřejným projednáním. To se nakonec stalo, byť městská část veřejnost o představení studie patřičně neinformovala.
Pozemky v bezprostřední blízkosti parku jsou v soukromých rukou, a proto bylo žádoucí řešit celé území jednotně a zabránit tak divoké výstavbě přímo u parku. Bohužel, IPRem představená studie na zmiňovaných pozemcích počítá až s patnáctipodlažní výstavbou, což jde proti smyslu požadovaného komplexního řešení.
Studii prosím připomínkujte skrze tento dotazník připravený IPRem (https://docs.google.com/forms/d/e/1FAIpQLScw-NsvADFgQlPYznSN33lb8uWxMntgXXWa38sOtM4euh-44w/closedform).

Podporujeme revitalizaci parku před radnicí a vznik základní umělecké školy, ale o zbytku návrhu směrem do parku je potřeba jednat.
O dalším vývoji vás budeme informovat.


EDIT: Sběr podnětů veřejnosti prodloužen do 30.dubna.
Připomínáme, že dnes je poslední den, kdy je možné vyjádřit své připomínky k urbanisticko architektonické studii možné budoucí podoby Slunečního náměstí. Tu v minulých týdnech představil Institut plánování a rozvoje hl.m. města Prahy.
Studie zpracovává území, na němž se nachází jak pozemky soukromého investora, tak městské části. Na těch "obecních" je navrhovaná nová budova Základní umělecké školy a 4 nižší budovy pro výstavbu městských bytů. Na soukromých pozemcích je plánovaná komerční výstavba v rozsahu umožněném aktuálním územním plánem.
V odkazovaném dotazníku je možné jak vyjádřit stanovisko k jednotlivým funkčním prvkům, tak podat jakýkoliv konkrétní návrhy k zeleni, vybavenosti, výstavbě aj.
Najděte si prosím chvilku prosím
Odkaz na dotazník: 
https://docs.google.com/.../1FAIpQLScw.../formResponse
